---
---
Redovisning kmom02
=========================

### Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?
Under OOPHP kursen använde jag controllers och views och en databas för att bygga mitt CMS, men egentligen inga models. Däremot 
använde jag ett MVC mönster i webapp-kursen och jsramverk-kursen, då modellerna tog datat från databasen och paketerade det i "rätt paket" för att det 
sedan via controllers skulle skickas vidare till frontenden. 
I det här kursmomentet använd jag en separat controller för API:et. I en annan katalog lade jag mina controllers för mina views och 
använde två models, en med curl-funktionen och en för att paketera datat från API:et. Jag la till ett service lager för att
sköta själva curlandet av API:et.
Jag tog avstamp i artikeln om PHP-baserade och MVC-inspirerade ramverk, och läste vidare på Wikipedia om MVC och design patterns.
Jag tycker att det här var en bra och lättsam beskrivning [FreeCodeCamp- MVC explained](https://www.freecodecamp.org/news/model-view-controller-mvc-explained-through-ordering-drinks-at-the-bar-efcba6255053/)
### Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?
Jag tyckte att YouTube klippet från konferensen var väldigt bra och tydligt. Jag tyckte att det kändes uppmuntrande att även teams
med erfarna programmerare måste fundera över hur de ska strukturera sin kod. Tyckte även att poängen att man ska optimera sin kod
för läsbarhet var tänkvärd - det är ju något jag inte blivit exponerad för eftersom jag mest läser min egen kod...

Här är min förklaringav SOLID:

S. Single Responsibilty Principle

Klasserna ska hållas specifika och bara ha ett ansvarsområde. Man ska kunna säga vad klassen gör utan att säga orden "och" eller "eller".
En strategi kan vara att använda service-klasser för att hantera metoder som inte direkt rör klassen. Tex så bör en controller-klass
inte hantera databasanrop eller utföra tjänster som att skicka email.

O. Open/Closed Principle

Man ska kunna bygga ut en klass men inte bygga om. Man ska kunna ändra en klass beteende utan att ändra dess källkod.
Det här kräver god framförhållning och att man tänker sig i ett tidigt skede på vilka sätt man kan komma att behöva bygga ut koden så
småningom, vilket låter väldigt svårt, speciellt som nybörjare. Ett exempel som Gareth Ellis tar i PHP är att använda interfaces för olika 
beteenden som man kan använda i sin klass, istället för att skapa klasser som är låste i vissa beteenden som man måste 
ändra på om man vill extenda klassen.  

L. Liskov Substitution Principle

Ett objekt ska kunna ersättas av en subtyp utan att kompromissa med programmets egenskaper (korrekt utfört uppdrag tex). 
Exemplet i föreläsningen handlar om ett program som ändrar höjden men inte bredden för en rektangel. När samma metoder ska 
köra på en kvadrat blir resultatet fel. Alltså bryter programmet mot Liskovs Substitution Principle. Det hänger ihop med
Open/Closed ovan. 

O. Interface Segregation Principle

Gränssnitt/typer ska vara många och enkla, inte få och omfattande, så att ett program inte är beroende av metoder som det inte använder. 
Beroenden i gränssnitt gör det skört och svårt att ändra i koden. 
Med mer specifika interfaces kan klasserna hållas oberoende och gör det lättare att hålla sig till Open/Closed principen.

D. Dependency Inversion Principle

Klasser ska inte vara beroende av varandra utan av abstrakta gränssnitt som tillhandahålls på en högre nivå. Traditionellt har
beroenden riktats från topp till botten med topp-klasser som är beroende av lägre klasser som utför uppgifter. Detta leder
till att de högre klasserna blir begränsade av de lägre klasserna i hur de kan användas. 
Med DIP tillför man ett abstraktionslager som agerar som en adaper mellan lagren. Det blir igen lättare att skapa 
en struktur med färre beroenden och därmed göra det lättare att modifiera kod. 

### Har du någon erfarenhet av designmönster och kan du nämna och kort förklara några designmönster du hört talas om?
I jsramverk-kursen var designmönstret State en viktig del att hänga med på - att objekten ändrar beteende när state ändras. 
Designmönstret Adapter använde vi kanske i OOPHP när vi gjorde textfilter-klassen för att "översätta" mellan olika format. 
Klient-server designmönstret är kanske det vi har använt i flest kurser med olika komponeneter som beställer tjänster av varandra
och kommunicerar via ett gränssnitt. Detta gjorde vi i Python, Javascript och OOPHP bland annat.

Andra mönster jag har läst om är de som nämdes i föreläsningen om SOLID. 
Tex Observer pattern som använder ett objekt, observatören, som håller ordning på beroende komponenter och meddelar dom när
något ändras. Detta är en del av MVC mönstret och vanligt i webbprogrammering.

Decorator pattern - object som definieras i en klass kan ändras dynamiskt utan att det påverkar andra objekt från samma klass.
Detta underlättar att hålla sig till S:et i SOLID - single responsibility principle - att varje komponent skrivs så 
att den kan användas eller inte beroende på behov, och liksom dekorera en basklass.

Strategy pattern används för att smidigt kunna anpassa vilken algoritm som ska användas beroende på inkommande data. 
Ett strategy gränssnitt används för att välja rätt algoritm. Strategy pattern använder komposition istället för arv och är 
kompatibel med SOLIDs O - Open/Closed Principle - eftersom beteenden definieras som olika interfaces med specifika klasser som 
implementerar dessa. 

### Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.
I Symfony kan man skapa en controller och i den kan man definiera sina routes i en annotation genom att installera annotations package. 
Controller klassen använder namespace - funktionalitet och med keywordet use kan man importera klasser såsom responseklassen.

Alternativt kan man skapa en 
route i config/routes.yaml och där definiera sidans path och kontroller. Genom att skapa denna route anropas rätt metod 
när användaren går in på sidan. 

Man kan extenda Base Controller klassen för att få tillgång till diverse funktioner såsom render(), samt responseklassen eller
RedirectResponseklassen. 

Symfonys documentation nämner inte MVC mer än nån enstaka gång och har oberoende komponenter som kan användas standalone eller
tillsammans med tonvikten på separation of concerns. Tanken är att man inte ska behöva välja ett designpattern bara för att
man väljer ramverket.

I Anax mountar man sin controller klass i en konfigurationsfil i routern, där man anger pathen som mount point och
vilken controller som sköter tarafiken. För att metoderna ska kunna mappas mot route path är det viktigt hur man namnger dom, 
och ordet Action måste ingå i metodnamnnet för att routern ska veta att det är controller action som ska hanteras av routern.

Även i Laravel finns en base klass för Controllers som man kan extenda. Base klassen tillhandahåller bl a en middleware 
metod som kan ange i klassens konstruktor eller via closures. Man kan definiera en route till sin controller genom att ange URI:en följt av ett anrop till en klass och en metod som 
ska exekveras när en request matchar URI:en. Om en controller klass bara innehåller en metod så kan man anropa klassen 
utan att anropa en specifik metod. 
Laravel har Resource routing som sköter en hel CRUD med metoder för varje operation i Resource. Genom att i Route använda
resources metoden kan man även registrera flera controllers på en gång.
I Laravel kan man välja att organisera sitt projekt som MVC eller enligt något annat mönster. Ramverket självt har en lite annan
struktur med controller som en del i http-lagret och lager för middleware, requests och response och service providers.

Min take away efter att ha läst om de olika ramverken är att det inte finns ett mönster som passar alla och att många verkar 
tycka att MVC är en lite för generisk modell för att vara en effektivt mönster. Samtidigt kan man ju undra, om det finns så 
väldigt många mönster att välja bland, om det inte är detsamma som att det inte finns något mönster. Eller iallfall
att ramarna blir otydligare. Det blir ju flexibelt, samtidigt så är poängen med mönstren att man ska ha något att hålla i. 
Kan bli intressant att hitta en bra väg där för framtida projekt, att balansera stor flexibilitet utan att det blir otydligt och spretigt. 

### Vilken är din TIL för detta kmom?
När jag läste om Laravel och i viss mån Symfony så kände jag att det verkar vara en massa grejer som bara händer helt "magiskt"
för en, utan att man behöver förstå vad det egentligen är. Kanske är det en poäng med att använda Anax som ramverk under utbildningen - att 
man tvingas tänka efter, istället för att bara tjoffa in kod i en massa färdiga controllers eller middleware som gör saker 
"behind the scenes". 
  
